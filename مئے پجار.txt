

!وش آختہ


ما  اے یک کستریں گامے زُرتغیں پہ بلوچی زوان ، ادب او اِزمکاری ئے دیمبرغا، امید داروں کہ شُما دہ اے راہ ئا مئے ہمراہ او بیلی بیئت ۔ بازیں  پٹپولکار او  زوان زانتانی خیال استیں کہ: اے بلوچی زوان ئے گُڈی سذی ایں، شہ اے سذی ئا پذ شایذ کس دہ بلوچی  ٹَوک او تران ئا نہ کت۔  پرچا کہ بلوچی زوان ئا را  ھِچ سرکاری پرستی نیست۔  جیہان دیما روان ایں، مروشاں سذیں زوان  اِنٹرنیٹ  ئے زوان جوڑ بیثغنت۔

ھموذا کہ مردم  جیہان ئے  ہر  زوان ئے  لافا چھاپ بییوخیں ادب او زانت ئا وثی ماثی زوان لافا وانت کنت۔ گوگل ٹرانسلیٹر  ئا جیہان ئے یک ہمے رنگے دیما آڑتغ  کہ ھموذا اغر  تئی ماثی زوان گوگل ئے زوان دہ است ایں تہ ترا دومی ہِچ زوان ئے پکاری نیست،  گوں گوگل ٹرانسلیٹر ئے مدت ئا: تئو ہرکسی زوان ئے پوہ بیئے او ہر کس تئی زوان ئا۔ بلے ما اے پِڑا باز پذ کفتغ اوں ، بلوچی  دانی اِنٹرنیٹ ئا ھما ھست ئا نہ داریث کہ ڈجیٹلائیزیشن ئے نیامغا رپتہ کنت!۔۔

مئے اے کستریں گام ئے مول او مُراد ھمیش استیں کہ : بلوچی اِنٹرنیٹ ئے  زوان جوڑ باث او ڈِجیٹلائیزیشن ئے نیامغا وثی پندا دیما بارت!۔۔ درین ، بلوچ زیند ئے جِتا جِتا ئیں رنگاں شُمئے دیم کاریث۔۔  مئے، شہ گیش ئا گیش کوشیش بیث کہ ورنائیں مخلوک گوں بلوچی ئا ہمراہ او بیلی بنت۔۔ بلوچ  جِنک،  بلوچ زیند او چاگِرد  ئے باروا  چیے  خیال ئا دارنت؟ اے ھم درین ئے بہر بیث۔ ایذا ادب، سائینس، ٹیکنالاجی ، چاگِردی جنجال ، پِلاسافی او ہر رنگ ئے اِزم  سرا  گپ او تران بیث۔۔ کوشیش استیں کہ بلوچی یک  فنکشنل زوانے جوڑ  باث!  اُمید استیں کہ شُما  اے دِراژیں پند ئا درین ئے ہمراہ او ہمگام بیئت !۔




:شمئے مہرانی مِنتوار
 درین گَلّ                    

info@dreenn.com  :ایمئیل ڈس  
